--- 
contenttype: blog
wordpress_id: 411
layout: posts-blog
title: SketchUp Camera's
date: 2009-10-18 16:13:01 +02:00
wordpress_url: http://www.skup.be/?p=411
featuredimg: /assets/images/blog/Tweepuntsperpectief_w.jpg
featuredalt: Tweepuntsperpectief_w
---
SketchUp kent 3 soorten camera’s. Je kan instellen welke soort je wil
gebruiken via het Camera menu:

-   **Camera \> Parallel Projection**
-   **Camera \> Perspective**
-   **Camera \> Two-Point Perspective**

### Perspective (Perspectief)

*Perspective* is de standaard instelling. Dat is logisch, want het is de
manier waarop we de dingen waarnemen in het echte leven. Objecten die
zich verder van ons bevinden lijken kleiner te zijn, waardoor een
evenwijdige weg smaller lijkt te worden naarmate hij verder van ons
verwijderd is. Wanneer je modelleert kan je dit dus best in
*Perspective* modus doen… Wanneer je een model wil opslaan als
afbeelding (**File \> Export\> 2D Graphic**), kunnen de overige 2 camera soorten wél heel
interessant zijn:

### Two-Point Perspective (Tweepuntsperspectief)

Gebouwen komen vaak beter tot hun recht in tweepuntsperspectief. Dit
omdat er bij dit perspectief geen vervorming in de hoogte optreedt: alle
verticale lijnen blijven evenwijdig; ze lijken niet naar elkaar toe te
lopen. Tweepuntsperspectief is geliefd bij architectuurfotografen.
Onderstaand voorbeeld toont aan dat het gebruik van tweepuntsperspectief
ook in SketchUp knappe resultaten kan opleveren:

![Perspectief][]
*(Perspectief)*

![Tweepuntsperpectief][]
*(Tweepuntsperpectief)*

### Parallel Projection (Parallelle Projectie)

Sinds jaar en dag worden er in de ontwerpwereld een aantal
standaardzichten gebruikt om ontwerptekeningen aan te maken:
bovenaanzichten, vooraanzichten, zijaanzichten, isometrieën, … In
SketchUp kan je deze standaardzichten oproepen via het menu:
**Camera \> Standard Views \> …** Deze standaardzichten behoeven meestal geen perspectief;
integendeel: het gebruik van perspectief voegt vaak onnodige
complexiteit toe. Daarom kan je de camera instellen op *Parallell
Projection*, zodat je een duidelijke (technische) tekening zonder
perspectief bekomt.


![Zijaanzicht - Met Perspectief][]
*(Zijaanzicht - Met Perspectief)*


![Zijaanzicht - Zonder Perspectief - Parallelle Projectie][]
*(Zijaanzicht - Zonder Perspectief - Parallelle Projectie)*

*Het voorbeeldmodel dat ik in dit artikel gebruik
kan je terugvinden op [Google 3D modellen][]. Het is een model van [Le
Corbusier’s ontwerp voor de Weissenhofsiedlung][] in Stuttgart (1927).*
*Meer info over SketchUp’s camera modes kan je [op de officiële site][]
vinden.*

[Google 3D modellen]: http://sketchup.google.com/3dwarehouse/details?mid=3ef5b56f85948136e5a0071c0058f1c2&prevstart=24 "Google 3D modellen - Weissenhofsiedlung"

[Le Corbusier’s ontwerp voor de Weissenhofsiedlung]: http://www.mimoa.eu/projects/Germany/Stuttgart/Weissenhofsiedlung "Mimoa - Weissenhofsiedlung"

[op de officiële site]: http://sketchup.google.com/support/bin/answer.py?hl=en&answer=36233 "SketchUp - Camera Modes"



[Perspectief]: /assets/images/blog/Perspectief_w.jpg "Perspectief_w"

[Tweepuntsperpectief]: /assets/images/blog/Tweepuntsperpectief_w.jpg "Tweepuntsperpectief_w"

[Zijaanzicht - Met Perspectief]: /assets/images/blog/Standaard_Perspectief_w.jpg "Standaard_Perspectief_w"

[Zijaanzicht - Zonder Perspectief - Parallelle Projectie]: /assets/images/blog/Standaard_Parallel_w.jpg "Standaard_Parallel_w"