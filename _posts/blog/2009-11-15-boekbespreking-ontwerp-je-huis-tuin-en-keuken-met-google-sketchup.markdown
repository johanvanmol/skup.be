--- 
contenttype: blog
wordpress_id: 427
layout: posts-blog
title: "Boekbespreking: Ontwerp je huis, tuin en keuken met Google SketchUp"
date: 2009-11-15 15:43:50 +01:00
wordpress_url: http://www.skup.be/?p=427
featuredimg: /assets/images/blog/Bruna1.JPG
featuredalt: Ontwerp je huis, tuin en keuken met Google SketchUp
---
Enige tijd geleden [besprak ik “Grafische Google Extra’s”][]: een
Nederlandstalig boek waarin SketchUp kort aan bod kwam. Ondertussen zijn
we een half jaar verder, en verscheen er een nieuw en uitgebreider
Nederlandstalig SketchUp boek: [“Ontwerp je huis, tuin en keuken met
Google SketchUp” van Frank Fritschy][].

![Ontwerp je huis, tuin en keuken met Google SketchUp][]

Dit boek is in vele opzichten beter dan zijn voorganger. Het 287
pagina’s tellende boek is volledig aan SketchUp gewijd, waardoor je
vanzelfsprekend een helderder beeld van SketchUp’s mogelijkheden krijgt
dan wanneer het programma in slechts 30 pagina’s voorgesteld wordt. Het
boek is ook up-to-date, wat onder andere valt op te maken uit een
verwijzing naar [dynamische componenten (nieuw sinds versie 7)][].
[Frank Fritschy][] is een ontwerper (hij heeft een eigen ontwerpbureau),
en deze achtergrond is duidelijk voelbaar doorheen gans het boek:
SketchUp gereedschappen worden steeds gebruikt in praktische oefeningen:
het uittekenen van een woning, een interieur, een tuin, … Deze op
oefeningen gebaseerde indeling houdt het boek luchtig: de 287 pagina’s
werden verdeeld in 15 korte hoofdstukken (10 tot 20 pagina’s) die
telkens een duidelijk afgebakend thema behandelen: ‘woonwijk’, ‘huis’,
‘interieur’, … Toch komt alles aan bod: van de basisgereedschappen, tot
de geavanceerdere Sandbox gereedschappen, tot een aantal exclusieve
SketchUp Pro functies ([LayOut][], …).

![Ontwerp je huis, tuin en keuken met Google SketchUp][1]

Fritschy’s ontwerpachtergrond laat hem toe duiding te geven rond
bepaalde thema’s: wanneer hij uitlegt hoe je een trap uittekent in
SketchUp, legt hij meteen ook uit wat de [trapformule][] is, en hoe je
deze formule gebruikt om prettig beloopbare trappen te ontwerpen. Een
klein punt van kritiek is wel dat deze duiding soms de overhand dreigt
te krijgen. Hoofdstuk 11 (‘tuin’) gaat naar mijn gevoel te veel over
ontwerptheorie, en te weinig over SketchUp. Fritschy’s
ontwerpachtergrond is verder voelbaar in de voorbeelden die hij
gebruikt: hij verwijst steeds naar kwalitatieve projecten: [wijk
Hageneiland][] van [MVRDV][], het [Fallingwater][] huis van [Frank Lloyd
Wright][], …. Op de afwerking van deze uitgave valt niets aan te merken:
volledig in kleur, een duidelijke structuur, een mooie, heldere en
hedendaagse vormgeving, rijkelijk veel illustraties, … Wat wel opvalt is
de afwezigheid van oefenbestanden. Een CD-ROM met de in het boek
gebruikte modellen zou leuk en leerzaam geweest zijn. Ook links naar de
‘[3D Warehouse][]’ modellen die in het boek gebruikt worden zouden
welkom geweest zijn.

![Ontwerp je huis, tuin en keuken met Google SketchUp][2]

Conclusie: “Ontwerp je huis, tuin en keuken met Google SketchUp” is een
aanrader. Op SketchUp gebied overschaduwt het “Grafische Google Extra’s”
moeiteloos, en qua volledigheid moet het zeker niet onderdoen voor
Engelstalige werken. Als je de afwerking (kleurendruk) mee in overweging
neemt, zou ik dit werk zelfs eerder aanraden dan z’n Engelstalige
concurrenten.

[besprak ik “Grafische Google Extra’s”]: http://www.skup.be/grafische-google-extras-een-nederlandstalig-sketchup-boek/ "SKUP - Grafische Google Extra's"

[“Ontwerp je huis, tuin en keuken met Google SketchUp” van Frank Fritschy]: http://www.awbruna.nl/nm/article12021.ece "A.W. Bruna - Ontwerp je huis, tuin en keuken met Google SketchUp"

[dynamische componenten (nieuw sinds versie 7)]: http://sketchupdate.blogspot.com/2008/11/more-about-dynamic-components.html "Official Google SketchUp Blog - Dynamic Components"

[Frank Fritschy]: http://www.frankfritschy.de/ "Frank Fritschy"

[LayOut]: http://sketchup.google.com/product/layout.html "SketchUp - LayOut"

[trapformule]: http://nl.wikipedia.org/wiki/Trapformule "Wikipedia - Trapformule"

[wijk Hageneiland]: http://www.architectuur.org/mvrdv04.php "architectuur.org - Hageneiland"

[MVRDV]: http://www.mvrdv.nl/#/news "MVRDV"

[Fallingwater]: http://www.fallingwater.org/ "Fallingwater"

[Frank Lloyd Wright]: http://nl.wikipedia.org/wiki/Frank_Lloyd_Wright "Wikipedia - Frank Lloyd Wright"

[3D Warehouse]: http://sketchup.google.com/3dwarehouse/ "3D Warehouse"



[Ontwerp je huis, tuin en keuken met Google SketchUp]: /assets/images/blog/Bruna1.JPG "Ontwerp je huis, tuin en keuken met Google SketchUp"

[1]: /assets/images/blog/Bruna2.JPG "Ontwerp je huis, tuin en keuken met Google SketchUp"

[2]: /assets/images/blog/Bruna3.JPG "Ontwerp je huis, tuin en keuken met Google SketchUp"
