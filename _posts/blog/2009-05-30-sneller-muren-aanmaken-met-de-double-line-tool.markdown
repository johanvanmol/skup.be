--- 
contenttype: blog
wordpress_id: 168
layout: posts-blog
title: Sneller muren aanmaken met de Double Line Tool
date: 2009-05-30 23:15:34 +02:00
wordpress_url: http://www.skup.be/?p=168
featuredimg: /assets/images/blog/doubleline-raam.png
featuredalt: doubleline-raam
---
Muren aanmaken in SketchUp wordt snel een vervelende en repetitieve
taak:

-   je moet de muren steeds uittekenen op het grondvlak (met het lijn
    gereedschap)
-   om ze daarna de juiste hoogte te geven (met het push/pull
    gereedschap).

Gelukkig bestaat er een script dat deze taak enorm vereenvoudigt: het
“Double Line Tool” script (je kan het script “dline.zip” op [deze site][] downloaden - de scripts zijn alfabetisch gerangschikt). Zodra je
dit script [installeert][], verschijnt het “Double Line” gereedschap in
het Draw menu: **Draw\>Double Line**.

![draw-doubleline][]

Het “Double Line” gereedschap werkt als volgt:

-   Je hoeft voortaan enkel nog de aslijn van een muur uit te tekenen.
-   Zodra je op **Enter** drukt, wordt deze aslijn omgezet in een muur
    met de juiste dikte en de juiste hoogte.

Wanneer je het “Double Line” gereedschap activeert, verschijnt er eerst
een venster waar je enkele opties moet instellen:

![doubleline-instellingen][]

Het komt erop neer dat je enkel de dikte en
de hoogte van de muur moet instellen, en alle andere opties instelt
zoals in de schermafbeelding hierboven:

-   Justification: Center
-   Caps: Both
-   Draw axis: Yes
-   Draw face: Yes
-   Make Group: Yes

(Als je het fijne wil weten van elke optie kan je de documentatie
raadplegen: "*dline — Double Line Quick Reference.pdf*". Dit PDF bestand
wordt standaard samen met het *Double Line* script gedownload.) Zodra je
op “OK” klikt kan je een aslijn beginnen tekenen (net zoals je een lijn
tekent met het Lijn gereedschap):

![doubleline-aslijn][]

Zodra je op **Enter** drukt, wordt deze aslijn omgezet in een muur met de dikte en
hoogte die je zonet instelde.

![doubleline-muur][]

Merk op dat deze muur -buiten het feit dat hij automatisch aangemaakt werd- niet speciaal is.
Je kan er dus gewoon openingen in maken, hem aanpassen, …:

![doubleline-raam][]

[deze site]: http://www.crai.archi.fr/RubyLibraryDepot/Ruby/em_arc_page.htm "Ruby library depot"

[installeert]: http://www.skup.be/sketchup-uitbreiden-met-scripts/ "SKUP - scripts"



[draw-doubleline]: /assets/images/blog/draw-doubleline.jpg "draw-doubleline"

[doubleline-instellingen]: /assets/images/blog/doubleline-instellingen.png "doubleline-instellingen"

[doubleline-aslijn]: /assets/images/blog/doubleline-aslijn.png "doubleline-aslijn"

[doubleline-muur]: /assets/images/blog/doubleline-muur.png "doubleline-muur"

[doubleline-raam]: /assets/images/blog/doubleline-raam.png "doubleline-raam"