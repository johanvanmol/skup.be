--- 
contenttype: blog
wordpress_id: 22
layout: posts-blog
title: SketchUp les - Navigatie
date: 2009-04-18 23:06:45 +02:00
wordpress_url: http://www.skup.be/?p=22
featuredimg: /assets/images/blog/navigatie.jpg
featuredalt: navigatie
---
Op [SKUP][] zullen regelmatig SketchUp lessen/tutorials verschijnen.
Vandaag deel 1: navigeren.

### Navigeren

SketchUp is een 3D programma. Daarom is het van groot belang dat je op
een vlotte manier leert bewegen in een 3D ruimte. SketchUp bevat
hiervoor 3 essentiële gereedschappen (die je kan selecteren door op hun
icoon in de gereedschapsbalk te klikken).

### Gereedschappen

![SketchUp navigatie][]

Het **ORBIT gereedschap** laat je toe om rond een object heen te
draaien. Nadat je het ORBIT gereedschap selecteerde, gebruik je het door
de linker muisknop ingedrukt te houden, en de muis van links naar rechts
of van boven naar onder te bewegen. Het **ZOOM gereedschap** laat je toe
op een object in en uit te zoomen (door het gereedschap te selecteren,
de linker muisknop ingedrukt te houden - en de muis naar boven of
beneden te bewegen). Het **PAN gereedschap** kan je gebruiken om je in
de 3D ruimte naar links of rechts te bewegen, *zonder* te draaien. Je
gebruikt het op dezelfde manier als het ORBIT gereedschap.

### Sneller navigeren

Hoe eenvoudige bovenstaande gereedschappen ook mogen zijn, er bestaat
een snellere en betere manier om te navigeren. Als je met een
3-knopsmuis werkt kan je alle navigatiegereedschappen activeren met de
middelste muisknop (het scrollwiel).

![muis3d][]

Het **ORBIT gereedschap** wordt geactiveerd door de middelste muisknop
ingedrukt te houden en de muis van links naar rechts of van boven naar
onder te bewegen. Het **ZOOM gereedschap** wordt geactiveerd door aan de
middelste muisknop (het scrollwiel) te draaien. Naar boven draaien is
inzoomen, naar onder uitzoomen. (Merk op dat SketchUp inzoomt op het
element waarboven de muisaanwijzer zich bevindt). Het **PAN
gereedschap** wordt geactiveerd door de middelste muisknop én de linker
muisknop gelijktijdig ingedrukt te houden en de muis van links naar
rechts of van boven naar onder te bewegen. (Als alternatief kan je ook
de middelste muisknop én de SHIFT toets op je toetsenbord gelijktijdig
ingedrukt houden). Deze manier van navigeren is sneller omdat je niet
steeds van gereedschap hoeft te wisselen. Wanneer je bijvoorbeeld een
lijn aan het tekenen bent kan je tussendoor navigeren zonder dat het
tekenen beëindigd wordt. (Extra tip: dubbelklikken met de middelste
muisknop centreert je tekening op het punt waar je dubbelklikt.)

[SKUP]: http://www.skup.be "SKUP"



[SketchUp navigatie]: /assets/images/blog/navigatie.jpg "navigatie"

[muis3d]: /assets/images/blog/muis3d.jpg "muis3d"