--- 
contenttype: blog
wordpress_id: 80
layout: posts-blog
title: "Tip: Roteren met het VERPLAATS gereedschap"
date: 2009-05-07 11:50:28 +02:00
wordpress_url: http://www.skup.be/?p=80
featuredimg: /assets/images/blog/verplaats3.png
featuredalt: verplaats3
---
Om een object te roteren gebruik je normaal gezien het ROTEER
gereedschap (ROTATE tool). Wist je echter dat je ook met het VERPLAATS
gereedschap (MOVE tool) objecten kan roteren? Op de [SketchUp Help site (meer bepaald op de MOVE Tool pagina)][] kan je volgende korte
verwijzing terugvinden:

> This tool can also be used to rotate components and groups.

Meer informatie kan je er helaas niet vinden. Daarom deze korte
tutorial: **Let op: dit werkt enkel bij groepen en componenten!**

![verplaats1][]

1.  Wanneer het VERPLAATS gereedschap actief is, en je houdt de
    muisaanwijzer boven een groep of component, zal je merken dat er
    vier rode kruisjes op deze groep of component verschijnen.
2.  Zodra je op één van deze kruisjes klikt, verschijnt er een
    gradenboog, en kan je je groep of component beginnen roteren. Je kan
    de hoekverdraaiing met de muis aanduiden of precies ingeven (door
    een bepaalde hoek in te typen). Merk ook op dat de gradenboog
    verdelingen bevat om de 15 graden. SketchUp zal -om je nauwkeurig te
    helpen werken- “snappen” naar deze vooringestelde hoeken (0, 15, 30,
    45, … graden).

![verplaats2][]

![verplaats3][]

Ten slotte: de rode kruisjes kunnen op elk vlak van een component of
groep verschijnen, en dus niet enkel op het bovenvlak, zoals in dit
voorbeeld…

![verplaats4][]

[SketchUp Help site (meer bepaald op de MOVE Tool pagina)]: http://sketchup.google.com/support/bin/answer.py?answer=94859 "SketchUp Help - Move Tool"



[verplaats1]: /assets/images/blog/verplaats1.png "verplaats1"

[verplaats2]: /assets/images/blog/verplaats2.png "verplaats2"

[verplaats3]: /assets/images/blog/verplaats3.png "verplaats3"

[verplaats4]: /assets/images/blog/verplaats4.png "verplaats4"
