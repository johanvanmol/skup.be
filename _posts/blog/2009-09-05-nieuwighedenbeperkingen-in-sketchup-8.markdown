--- 
contenttype: blog
wordpress_id: 355
layout: posts-blog
title: Nieuwigheden/beperkingen in SketchUp 8
date: 2009-09-05 21:55:20 +02:00
wordpress_url: http://www.skup.be/?p=355
featuredimg: /assets/images/blog/COLLADA_ipv_DWG.jpg
featuredalt: COLLADA ipv DWG
---
**(Opmerking: onderstaand bericht bleek achteraf gezien de nieuwigheden
in SketchUp 7.1 te bespreken.)**

[**Een artikel rond de nieuwigheden in SketchUp 8 vind je hier.**][]

***

Vorige week verscheen er op [de officiële Google SketchUp blog][] nieuws
over de nieuwe (nog te verschijnen) SketchUp versie. Het artikel licht
eerst het verschil tussen de gratis [SketchUp][] versie en de pro versie
toe: de **gratis versie** is erop gericht iedereen 3D modellen aan te
laten maken (=*hobby*). Daarom zijn alle modelleer gereedschappen uit de
pro versie ook beschikbaar in de gratis versie. De **pro versie** gaat
verder dan enkel modelleren: in de deze versie is het ook mogelijk om te
presenteren, te analyseren, modellen te importeren/exporteren, …
(=*zakelijk gebruik*). (een volledig [overzicht][] van de verschillen tussen de gratis versie en de pro versie vind je hier.) Google is
echter tot het inzicht gekomen dat ook hobby-gebruikers meer willen doen
met hun modellen (renders maken, …) en heeft daarom besloten om ook de
gratis SketchUp versie van exporteer mogelijkheden te voorzien. Ze gaan
ervan uit dat je jouw modellen moet kunnen doen wat je wil. Het
bestandsformaat waarnaar je zal kunnen exporteren wordt [COLLADA][]. Ook
het importeren van COLLADA bestanden zal ondersteund worden. Helaas moet
er voor deze nieuwigheid een zeer zware prijs betaald worden: Google
gaat het voortaan onmogelijk maken om [DWG][]/[DXF][] bestanden te
importeren in de gratis SketchUp versie.

![COLLADA ipv DWG][]

Tot zover het nieuws. De vraag is wat we hiervan moeten denken… Het feit
dat SketchUp modellen voortaan vlotter uitwisselbaar worden door ze naar
COLLADA te kunnen exporteren is goed nieuws, ware het niet dat dit
eigenlijk al mogelijk is via een [omweg][]. Het feit dat Google steeds
meer inzet op COLLADA, en het feit dat dit formaat ook bij andere 3D
bedrijven [serieus genomen][] wordt, is uiteraard ook goed nieuws. Lang
leve open bestandsformaten: vlot uitwisselbare bestanden, niet gebonden
aan het programma waarin ze aangemaakt werden. Maar: voortaan geen
DWG/DWF ondersteuning meer? Dat is wel een heel zware prijs. Ik bekijk
dit natuurlijk uit het standpunt van een professioneel gebruiker, maar
zonder deze ondersteuning is SketchUp niet veel meer waard. Elk
professioneel SketchUp model is toch gebaseerd op een technische (CAD)
tekening? Je wordt door deze ontwikkeling als het ware verplicht de dure
pro versie aan te kopen, terwijl de meeste zakelijke gebruikers
momenteel zonder kunnen. Laat ons hopen dat [Autodesk][] en de andere
grote CAD ontwikkelaars COLLADA zo snel mogelijk goed zullen
ondersteunen, dan kunnen we het hele importeer/exporteer verhaal zo snel
mogelijk vergeten… Benieuwd wat jullie ervan denken…

[**Een artikel rond de nieuwigheden in SketchUp 8 vind je hier.**]: http://www.skup.be/wat-is-er-nieuw-in-google-sketchup-8/ "Nieuw in SketchUp 8"

[de officiële Google SketchUp blog]: http://sketchupdate.blogspot.com/2009/08/coming-soon-in-google-sketchup.html "Official Google SketchUp Blog: Coming Soon in Google SketchUp"

[SketchUp]: http://sketchup.google.com/ "Google SketchUp"

[overzicht]: http://www.skup.be/sketchup-versus-sketchup-pro/ "SketchUp versus SketchUp Pro | SKUP - een Nederlandstalige blog over Google SketchUp."

[COLLADA]: https://collada.org/mediawiki/index.php/COLLADA_-_Digital_Asset_and_FX_Exchange_Schema "COLLADA"

[DWG]: http://en.wikipedia.org/wiki/.dwg "Wikipedia - DWG"

[DXF]: http://en.wikipedia.org/wiki/AutoCAD_DXF "Wikipedia - DXF"

[omweg]: http://www.skup.be/3d-modellen-exporteren-zonder-sketchup-pro-aan-te-schaffen/ "3D modellen exporteren zonder SketchUp Pro aan te schaffen | SKUP - een Nederlandstalige blog over Google SketchUp."

[serieus genomen]: https://collada.org/mediawiki/index.php/Portal:Products_directory "COLLADA Products Directory"

[Autodesk]: http://www.autodesk.com/siteselect.htm "Autodesk"



[COLLADA ipv DWG]: /assets/images/blog/COLLADA_ipv_DWG.jpg "COLLADA ipv DWG"