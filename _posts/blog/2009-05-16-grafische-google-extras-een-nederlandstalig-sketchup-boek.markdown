--- 
contenttype: blog
wordpress_id: 111
layout: posts-blog
title: "Grafische Google-extra's: een Nederlandstalig SketchUp boek"
date: 2009-05-16 15:52:41 +02:00
wordpress_url: http://www.skup.be/?p=111
featuredimg: /assets/images/blog/cover.jpg
featuredalt: Grafische Google-extra's - cover
---
Een tijdje geleden was ik in de Fnac, en zag ik het boek "[Grafische
Google-extra’s][]" liggen. Het gaat om een publicatie van Van Duuren
Media, die €19,90 kost, en waarin 3 Google-programma’s aan bod komen:
[Google Earth][], [Google SketchUp][] en [Picasa][]. Ik kocht het boek
enkel omwille van het gedeelte over SketchUp. Dit deel zal ik dan ook
kort bespreken, de andere delen heb ik zelf nog niet gelezen.

![Grafische Google-extra's - cover][]

Wie het boek -net als ik- omwille van het SketchUp gedeelte koopt, komt
‘bedrogen’ uit. Het overgrote deel (een 70-tal pagina’s) gaat namelijk
over Google Earth. SketchUp en Picasa komen in mindere maten aan bod
(ongeveer 30 pagina’s per programma). In de 30 pagina’s die aan SketchUp
gewijd zijn, slaagt de auteur (André van Woerkom) er echter wel in een
vrij volledig overzicht te geven. Uiteraard is een werk van deze omvang
geen compleet werk, maar wie snel met SketchUp wil starten zal er zeker
iets aan hebben. Wie wil weten hoe je zelf materialen aanmaakt, hoe je
terreinen modelleert of hoe je met lagen werkt zal die informatie
daarentegen elders moeten zoeken.

![Grafische Google-extra's - hoofdstuk][]

Verder heb ik enkele bedenkingen bij de illustraties in dit boek. Naar
mijn mening werd er té spaarzaam omgesprongen met afbeelding. Wanneer de
auteur het heeft over "*kies het Push-Pull gereedschap*" of "*kies het
Orbit gereedschap*", zou ik graag weten hoe ik dat moet doen: op welk
icoon moet ik klikken, …? Maar helaas: geen iconen in dit boek. Ook de
layout is af en toe een beetje ongelukkig. Wanneer op pagina 77 wordt
uitgelegd hoe ik een rechthoek moet tekenen en bewerken met Push-Pull,
vind ik het niet erg logisch dat de illustraties die bij dit proces
horen op pagina 78 staan, waardoor ik de pagina steeds moet omslaan.

![Grafische Google-extra's - pagina][]

Conclusie: het eerste Nederlandstalige SketchUp boek is een feit. Helaas
komt SketchUp beperkt aan bod, en kan het boek op verschillende punten
verbeterd worden. Toch is dit een verdienstelijke poging, en als je
absoluut een Nederlandstalig werk in huis wil hebben, zou ik het zeker
aanraden. Als Engelstalige boeken geen probleem zijn, zou ik echter voor
een uitgebreider werk gaan. Daarover meer in volgende artikels…

[Grafische Google-extra’s]: http://www.vanduurenmedia.nl/titel.asp?ID=436 "Grafische Google-extra's"

[Google Earth]: http://earth.google.com/ "Google earth"

[Google SketchUp]: http://sketchup.google.com/ "Google SketchUp"

[Picasa]: http://picasa.google.com/ "Picasa"



[Grafische Google-extra's - cover]: /assets/images/blog/cover.jpg "Grafische Google-extra's - cover"

[Grafische Google-extra's - hoofdstuk]: /assets/images/blog/hoofdstuk.jpg "Grafische Google-extra's - hoofdstuk"

[Grafische Google-extra's - pagina]: /assets/images/blog/pagina.jpg "Grafische Google-extra's - pagina"
