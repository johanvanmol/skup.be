--- 
contenttype: blog
wordpress_id: 502
layout: posts-blog
title: "Een online cursus SketchUp: zelfstudie op video / video tutorials"
date: 2010-09-04 15:00:01 +02:00
wordpress_url: http://www.skup.be/?p=502
featuredimg: /assets/images/blog/Videotutorials_icoon.png
featuredalt: Videotutorials_sketchup
---
Het is ondertussen al meer dan 3 maanden geleden dat ik voor het laatst
een nieuw artikel op SKUP plaatste. Veel werk, de zomermaanden, en het
feit dat ik de enige drijvende kracht achter deze website ben, zijn
hiervoor de redenen. Daarom volgende inhaalslag: vandaag begin ik aan
een nieuwe reeks, waarin ik gedurende 6 weken een overzicht zal bieden
van de beste videotraining die beschikbaar is voor Google SketchUp.

![Videotutorials-sketchup][]

Wie met SketchUp wil leren werken, zonder daarvoor een cursus bij te
wonen, heeft verschillende opties. Je kan natuurlijk een SketchUp boek
aankopen, of op zoek gaan naar interessante websites met tutorials of
“stap voor stap” handleidingen. De eerste manier is vaak saai, en weinig
interactief. De tweede is vaak tijdrovend, doordat je lang zal moeten
zoeken naar de betere tutorials in een overaanbod aan handleidingen van
bedenkelijke kwaliteit. Zelf verkies ik video tutorials om te leren
werken met nieuwe software. Video tutorials laten je toe een ervaren
iemand met een programma te zien werken, en op die manier zelf heel snel
van start te kunnen gaan. SketchUp leent zich uitstekend tot video
tutorials. In deze reeks artikelen wil ik een overzicht bieden van het
reeds bestaande trainingsmateriaal. Volgende week deel 1: de zelfstudie
op video op de officiële Google SketchUp website.

[Videotutorials-sketchup]: /assets/images/blog/Videotutorials_icoon.png "Videotutorials_sketchup"

