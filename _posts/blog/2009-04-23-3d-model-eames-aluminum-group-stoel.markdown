--- 
contenttype: blog
wordpress_id: 37
layout: posts-blog
title: "3D model: Eames Aluminum Group stoel"
date: 2009-04-23 21:08:22 +02:00
wordpress_url: http://www.skup.be/?p=37
featuredimg: /assets/images/blog/eamesskp.jpg
featuredalt: Eames - Aluminum Group Chair - SketchUp
---
Het 3D model van deze week: een “Aluminum Group” stoel van Ray en
Charles Eames (1958).

> Charles Eames studeerde aanvankelijk architectuur (1925–1928). In 1930
> opende hij dan ook een eigen architectenbureau. Ten gevolge van de
> economische crisis werd het echter geen succes. In 1938 kreeg Eames
> een beurs voor de Cranbrook Academy of Art, waar hij ontwerp en
> architectuur ging studeren, om er achtereenvolgens docent en hoofd van
> de afdeling industriële vormgeving te worden. Charles Eames heeft
> internationale bekendheid verkregen door zijn experimenten met gebogen
> multiplex. Hierbij werkte hij samen met Ray Kaiser, zijn echtgenote.
> In 1948 wonnen Charles en Ray Eames de tweede prijs op de
> “International Competition for low-cost Furniture Design” voor een
> serie stoelen in glasvezelversterkte kunststof.
> 
>[bron: Design museum Gent][]

![Eames - Aluminum Group Chair][]

De “Aluminum Group” stoelen werden ontworpen als kwalitatieve,
weerbestendige vrijetijdsmeubels (hoewel ze uiteindelijk te duur bleken
om buiten te laten staan). De stoelen werden uitgevoerd in aluminium: 2
frames, verbonden met dwarsstangen aan de rug en onder de zitting, en
voorzien van een -over de frames gespannen- bekleding. Aluminium was na
WOII goedkoper en beter geworden (militaire doeleinden, toename
productie, …). Het “paradepaard” uit de reeks is de Lounge chair, met
zijn hoge rugleuning.

![Eames - Aluminum Group Chair - SketchUp][]

Het [model][] waarnaar ik deze week link, is de “gewone” bureaustoel
variant. Zelf ben ik de gelukkige eigenaar van 2 exemplaren, en ben ik
er volledig weg van. Dat de “Aluminum Group” populair is, blijkt ook op
Google’s 3D Warehouse: ik vond een tiental verschillende modellen. Mijn
uiteindelijke keuze ging naar een model van "[luca][]": mooi
uitgetekend, een minimale bestandsgroote, en een heldere opbouw in
componenten (vandaar waarschijnlijk de kleine bestandsgroote…).

[bron: Design museum Gent]: http://design.museum.gent.be/NL/tentoonstellingen-archief/eames.php "Design museum Gent - Eames"

[model]: http://sketchup.google.com/3dwarehouse/details?mid=f3ece63fb46fb129eb71e9117b10dee6&prevstart=72 "3d Warehouse - Aluminum Group Chair"

[luca]: http://sketchup.google.com/3dwarehouse/search?uq=03893286009982046220&scoring=m "3D Warehouse - luca"



[Eames - Aluminum Group Chair]: /assets/images/blog/eames.jpg "Eames - Aluminum Group Chair"

[Eames - Aluminum Group Chair - SketchUp]: /assets/images/blog/eamesskp.jpg "Eames - Aluminum Group Chair - SketchUp"