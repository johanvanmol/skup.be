--- 
contenttype: blog
wordpress_id: 362
layout: posts-blog
title: SketchUp 7.1 beschikbaar
date: 2009-09-27 21:07:19 +02:00
wordpress_url: http://www.skup.be/?p=362
featuredimg: /assets/images/blog/SketchUp-7.1.jpg
featuredalt: Nieuw in SketchUp 7.1
---
Sinds enkele dagen is [SketchUp 7.1 beschikbaar][]. Voor zover ik weet
is dit de eerste “punt”-versie (een update van 7.0 naar 7.1 in plaats
van een update van 7 naar 8). Dit betekent meteen dat de update gratis
is voor bestaande SketchUp Pro 7 gebruikers.

![Nieuw in SketchUp 7.1][]

De nieuwigheden die ik in een [vorig bericht][] besprak, bevinden zich
reeds in deze update (SketchUp 7.1) en dus niet in SketchUp 8: in de
gratis versie werd de AutoCAD ondersteuning (DWG/DXF) geschrapt , en
vervangen door het nieuwe COLLADA uitwisselingsformaat (zowel importeren
als exporteren is mogelijk in dit formaat). *(Als overgangsmaatregel
voorziet Google wel een [*plug-in*][] die het importeren van AutoCAD
bestanden mogelijk maakt in versie 7.1. In toekomstige versies zal dit
echter niet meer mogelijk zijn!)* Verder zou SketchUp 7.1 vlotter moeten
kunnen omgaan met grote bestanden, en werd er een nieuwe set “Modeling
in Context” gereedschappen toegevoegd: “Get Photo Texture”, “Nearby
Models” en “Upload Component”. Deze gereedschappen moeten de workflow
van Google Earth modelleerders verbeteren (of die van mensen die binnen
een bestaande context modelleren).
Vooral “Get Photo Texture” lijkt me enorm handig.

### Nieuw in SketchUp Pro 7.1

Ten slotte, voor de SketchUp Pro gebruikers onder ons: ook de Pro versie
(meer bepaald Layout) werd van een aantal nieuwe functies voorzien.
“Dimensions” en “Snap to Model” moeten de 2D workflow verbeteren. Google
geeft aan dat deze verbeteringen zo goed zijn dat je je 2D CAD software
misschien achterwege kan laten in de toekomst. Eén bepaalde Pro
gebruiker liet na de introductie van deze verbeteringen alvast weten:
"*AutoCAD and I just broke up.*".

[SketchUp 7.1 beschikbaar]: http://sketchupdate.blogspot.com/2009/09/sketchup-71-is-here.html "Google SketchUp Blog - SketchUp 7.1 is here"

[vorig bericht]: http://www.skup.be/nieuwighedenbeperkingen-in-sketchup-8/ "SKUP - Nieuwigheden/beperkingen in SketchUp 8"

[*plug-in*]: http://sketchup.google.com/support/bin/answer.py?hl=en&answer=161784 "DWG/DXF import plug-in"



[Nieuw in SketchUp 7.1]: /assets/images/blog/SketchUp-7.1.jpg "Nieuw in SketchUp 7.1"