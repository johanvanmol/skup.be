--- 
contenttype: blog
wordpress_id: 93
layout: posts-blog
title: SketchUp versus SketchUp Pro
date: 2009-05-09 20:44:32 +02:00
wordpress_url: http://www.skup.be/?p=93
featuredimg: 
featuredalt: 
---
Op [deze webpagina][] kan je de verschillen tussen SketchUp (gratis te
downloaden) en z’n $495 (€363) kostende Pro broertje bekijken. Het komt
er uiteraard op neer dat de Pro versie meer te bieden heeft:

-   Om te beginnen heb je recht op **technische ondersteuning** (via
    email) als je de Pro versie aankoopt.
-   Verder kan je in de Pro versie (en dit is nieuw sinds versie 7)
    **intelligente componenten** (*Dynamic Components*) **aanmaken**.
    Let op: ik zeg *aanmaken*. Je kan reeds aangemaakte intelligente
    componenten wel gewoon *gebruiken* in de standaard SketchUp versie.
    Meer over intelligente componenten in onderstaand filmpje:
    
    <object classid="clsid:d27cdb6e-ae6d-11cf-96b8-444553540000" width="405" height="344" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/4aVW5X-tb8s&amp;hl=nl&amp;fs=1"></param><param name="allowfullscreen" value="true"></param><embed type="application/x-shockwave-flash" width="405" height="344" src="http://www.youtube.com/v/4aVW5X-tb8s&amp;hl=nl&amp;fs=1" allowscriptaccess="always" allowfullscreen="true"></embed></object>
    
-   De Pro versie biedt ook meer **exporteer mogelijkheden**: je kan
    ermee exporteren naar AutoCAD (*DWG bestanden*), of naar andere 3D
    programma’s (*3DS bestanden*) - bijvoorbeeld om een model achteraf
    realistisch te renderen, …
-   Daarnaast bevat de Pro versie **2 extra gereedschappen** die je niet
    terugvindt in de basis versie:
    -   [Layout][]: een gereedschap om professionele presentaties
        -gebaseerd op je SketchUp model- aan te maken: je kan je model
        ermee in een layout plaatsen; logo’s, afbeeldingen en tekst
        toevoegen, je kan ermee printen op groot formaat, een model op
        het volledig scherm presenteren, …
    -   [Style Builder][]. Styles doen je model op handgetekende
        schetsen lijken. Ze zijn beschikbaar in de basis versie, maar
        met behulp van Style Builder kan je zelf stijlen aanmaken: je
        kan bijvoorbeeld enkele lijnen die je zelf op papier zette
        inscannen en als basis gebruiken voor een eigen stijl.

-   Tenslotte kan je met de Pro versie **rapporten** aanmaken (XML
    bestanden of spreedsheats die de inhoud van je model beschrijven:
    groepen, componenten en hun eigenschappen).

Tot zover de vergelijking. Nu de vraag:

### Is het de moeite om de Pro versie aan te schaffen?

Ik ben geneigd neen te antwoorden. Ik beschouw mezelf als professioneel
gebruiker (ik ben architect en SketchUp lesgever), maar werk nog steeds
met de basis versie, en heb al die tijd slechts één ding gemist:
exporteren naar DWG. Ik werk namelijk liever met SketchUp dan met
AutoCAD, en zou het daarom super vinden om een ontwerp volledig in
SketchUp te kunnen ontwikkelen, om nadien de nodige plannen, snedes en
gevels aan te maken, en te exporteren naar AutoCAD. Wat de andere
verschillen betreft:

-   Ik heb geen nood aan ondersteuning. Op het internet vind ik een
    oplossing voor al mijn SketchUp problemen.
-   De intelligente componenten zien er veelbelovend uit, maar ik heb ze
    nog niet gebruikt, en ben dit voorlopig ook niet van plan.
-   Het is mogelijk om -dankzij een kleine omweg- 3D modellen naar
    andere courante 3D programma’s te exporteren, OOK zonder Pro versie.
    Dit wordt stap voor stap uitgelegd in [dit artikel][].
-   Layout lijkt me overbodig. Ik gebruik Adobe programma’s om te
    presenteren: Photoshop om SketchUp plaatjes bij te werken, InDesign
    om layouts aan te maken.
-   Style builder stijlen -en zelfs de stijlen in de basis versie- zijn
    mijn ding niet. Ik houd niet van digitale afbeeldingen die eruit
    zien alsof ze handgetekend, geschilderd, of wat dan ook zijn. Als je
    zo’n effect wil, gaat er niets boven het daadwerkelijk zelf tekenen
    of schilderen.

Conclusie: ik bedank voor SketchUp Pro. De enige echte meerwaarde -het
exporteren naar DWG- is me geen $495 waard.

[deze webpagina]: http://sketchup.google.com/intl/nl/product/whygopro.html "SketchUp - Why go pro"

[Layout]: http://sketchup.google.com/intl/nl/product/layout.html "SketchUp Layout"

[Style Builder]: http://sketchup.google.com/intl/nl/product/stylebuilder.html "SketchUp - Style Builder"

[dit artikel]: http://www.skup.be/3d-modellen-exporteren-zonder-sketchup-pro-aan-te-schaffen/ "3D modellen exporteren zonder SketchUp Pro aan te schaffen"
