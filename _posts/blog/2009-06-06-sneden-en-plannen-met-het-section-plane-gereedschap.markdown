--- 
contenttype: blog
wordpress_id: 227
layout: posts-blog
title: Sneden en plannen met het "Section Plane" gereedschap
date: 2009-06-06 14:13:32 +02:00
wordpress_url: http://www.skup.be/?p=227
featuredimg: /assets/images/blog/fisher-snede-430.jpg
featuredalt: fisher-snede
---
Het aanmaken van sneden en plannen in SketchUp is super-eenvoudig. In
dit artikel creëren we een snede in een bestaand 3D model: het [Fisher
House][] van [architect Louis Kahn][]. Je kan een mooi, gedetailleerd
model van deze woning [downloaden via Google’s 3D Warehouse.][]

![fisher house - louis kahn][]

### Inleiding

Wat je op voorhand moet weten, is dat snedevlakken niets aan je model
veranderen. Ze passen enkel aan wat zichtbaar is en wat niet. Wat voor
een snedevlak ligt zal zichtbaar blijven, wat erachter ligt niet. Er zal
dus nooit informatie verloren gaan. Je maakt snedevlakken aan met het
**“Section Plane” gereedschap**. Dit gereedschap vind je op 2 plaatsen
terug:

-   In het menu, onder
    **Tools\>Section Plane**
-   In de gereedschapsbalk - de “Large Tool Set” (als deze niet
    zichtbaar is, kan je hem zichtbaar maken via
    **View\>Tool Palettes\>Large Tool Set**.)Icoon:
    ![section-plane][]

### Werkwijze

1.  Het Section Plane gereedschap activeren. Zodra je dit doet,
    verschijnt er een snedevlak aan de muisaanwijzer.
2.  Als je de muis beweegt, zal het snedevlak meebewegen, en probeert
    het zich vast te zetten op het vlak waarboven de muisaanwijzer zich
    bevindt.
3.  Om het snedevlak in je model te plaatsen, klik je op een vlak naar
    keuze. *(Een snedevlak kan op gelijk wel vlak neergezet worden: op
    een horizontaal vlak om een plan aan te maken, op een verticaal vlak
    om een snede aan te maken, en zelfs op een schuin vlak. In het
    voorbeeld plaats ik het snedevlak op een verticale vlak: een
    buitenmuur van het achterste bouwvolume.)*
4.  Nadat je het snedevlak plaatste, kan je het verplaatsen met het
    verplaats gereedschap (de Move tool). Tijdens het verplaatsen krijg
    je feedback: de snede wordt constant bijgewerkt. Op die manier kan
    je makkelijk een interessante positie voor het snedevlak vinden.Tip:
    je kan snedevlakken ook kopiëren, roteren, …

![section-plane-voor][]
*(Het snedevlak voordat het neergezet wordt.)*


![section-plane-na][]
*(Het snedevlak nadat het neergezet werd.)*

### Vervolg

In een volgend artikel komt het Section Plane gereedschap opnieuw aan
bod. Dan bespreek ik alle opties van dit gereedschap en heb ik het over
een plugin die het mogelijk maakt doorgesneden volumes in te kleuren…
Hieronder alvast een voorsmaakje:

![fisher-snede][]

*Dit artikel is het eerste deel in een 3-delige reeks over sneden:*

1.  *[Sneden en plannen met het “Section Plane” gereedschap][]*
2.  *[Het “Section Plane” gereedschap – deel 2: opties][]*
3.  *[Sneden: het “Section-Cut Face” script][]*

[Fisher House]: http://www.flickr.com/photos/rippinkittin8/sets/72157608776933282/ "Fisher House - Flickr"

[architect Louis Kahn]: http://en.wikipedia.org/wiki/Louis_Kahn "Louis Kahn - Wikipedia"

[downloaden via Google’s 3D Warehouse.]: http://sketchup.google.com/3dwarehouse/details?mid=4bc0a01e67a41a56c2864a1e440af45d "Fisher House - 3D Warehouse"

[Sneden en plannen met het “Section Plane” gereedschap]: ../sneden-en-plannen-met-het-section-plane-gereedschap/ "Sneden en plannen met het “Section Plane” gereedschap"

[Het “Section Plane” gereedschap – deel 2: opties]: ../het-“section-plane”-gereedschap-deel-2-opties/ "Het “Section Plane” gereedschap – deel 2: opties"

[Sneden: het “Section-Cut Face” script]: http://www.skup.be/sneden-het-section-cut-face-script "Sneden: het "Section-Cut Face" script"



[fisher house - louis kahn]: /assets/images/blog/fisher.jpg "fisher house - louis kahn"

[section-plane]: /assets/images/blog/section-plane.png "section-plane"

[section-plane-voor]: /assets/images/blog/section-plane-voor.png "section-plane-voor"

[section-plane-na]: /assets/images/blog/section-plane-na.png "section-plane-na"

[fisher-snede]: /assets/images/blog/fisher-snede-430.jpg "fisher-snede"