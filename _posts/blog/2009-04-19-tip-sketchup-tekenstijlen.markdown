--- 
contenttype: blog
wordpress_id: 33
layout: posts-blog
title: "Tip: SketchUp tekenstijlen"
date: 2009-04-19 22:28:03 +02:00
wordpress_url: http://www.skup.be/?p=33
featuredimg: /assets/images/blog/click-move-click.jpg
featuredalt: tekenstijl
---
In SketchUp kan je lijnen tekenen op 2 verschillende manieren:

1.  De eerste manier *lijkt* intuïtief: **klikken-slepen-loslaten**. Ze
    is vergelijkbaar met het tekenen met pen en papier: het beginpunt
    van een lijn aanklikken, de muisknop ingedrukt houden terwijl je de
    aanwijzer naar het einde van de gewenste lijn beweegt, en de
    muisknop loslaten op dit eindpunt. Deze tekenstijl creëert helaas
    afzonderlijke lijntjes in plaats van één aaneengesloten lijn, is
    vermoeiender (omdat je de muisknop voortdurend ingedrukt moet
    houden), geeft aanleiding tot fouten (de muisknop per ongeluk te
    vroeg loslaten), …
2.  De tweede manier is beter: **klikken-bewegen-klikken**. Hierbij klik
    je om het beginpunt van een lijn te bepalen, beweeg je de aanwijzer
    naar het eindpunt, en klik je nogmaals om dit eindpunt vast te
    leggen. Je kan blijven klikken om extra punten toe te voegen.

SketchUp is slim genoeg om te detecteren welke tekenstijl je wil
gebruiken. Hierboven bleek echter dat het véél slimmer is de
**klik-beweeg-klik** stijl te gebruiken. Meer nog: ik geef SketchUp les,
en merk een aanzienlijk verschil tussen de studenten die de eerste
tekenstijl gebruiken, en diegenen die de tweede tekenstijl gebruiken
(sneller, nauwkeuriger, meer vooruitgang, …). Daarom ben ik van plan om
de tweede tekenstijl te verplichten bij de start van de volgende
lessenreeks. Ik raad elke SketchUp gebruiker aan dit ook te doen. Om dit
jezelf daadwerkelijk op te leggen, kan je ervoor zorgen dat SketchUp
voortaan slechts één tekenstijl herkent:

![tekenstijl][]

via **SketchUp\>Preferences…\>Drawing\>Click Style** (Mac) of **Window\>Preferences…\>Drawing\>Click Style** (Windows) kan je de tekenstijl instellen op "**Click-move-click**" in plaats van "**Auto detect**", en zal SketchUp in de toekomst enkel de betere stijl herkennen. Het verschil tussen
beide tekenstijlen kan je in het begin van onderstaand filmpje nog even bekijken:

<object classid="clsid:d27cdb6e-ae6d-11cf-96b8-444553540000" width="430" height="344" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowFullScreen" value="true"></param><param name="allowscriptaccess" value="always"></param><param name="src" value="http://www.youtube.com/v/vjpTPjdHIH4&amp;hl=nl&amp;fs=1"></param><param name="allowfullscreen" value="true"></param><embed type="application/x-shockwave-flash" width="430" height="344" src="http://www.youtube.com/v/vjpTPjdHIH4&amp;hl=nl&amp;fs=1" allowscriptaccess="always" allowfullscreen="true"></embed></object>

[tekenstijl]: /assets/images/blog/click-move-click.jpg "tekenstijl"