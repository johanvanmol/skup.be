--- 
contenttype: blog
wordpress_id: 63
layout: posts-blog
title: "Tutorial: SketchUp hulplijnen (guides)"
date: 2009-04-29 20:29:00 +02:00
wordpress_url: http://www.skup.be/?p=63
featuredimg: /assets/images/blog/grid-guides.jpg
featuredalt: grid-guides
---
Ik gebruik SketchUp al jaren. Sinds enige tijd geef ik zelfs SketchUp
les. Toch ben ik erin geslaagd een zeer handige functie jarenlang over
het hoofd te zien: hulplijnen. Toen ik een tijdje geleden aan een vriend
vroeg of hij de cursus die ik zelf schreef wilde nalezen, wees hij me
daar dan ook op. Sindsdien kan ik niet meer zonder. Vandaar deze
tutorial over het aanmaken van hulplijnen in SketchUp.

![grid-guides][]

### 1. Wat zijn hulplijnen? Wat kan je er mee doen?

Hulplijnen zijn een ideaal hulpmiddel om zaken uit te lijnen, je kan ze
als grid of als onderlegger te gebruiken, … Kortom: ze helpen je nóg
nauwkeuriger te tekenen.

### 2. Hoe maak je hulplijnen aan?

Net als enkele andere gereedschappen in SketchUp (kopiëren, spiegelen,
…) zitten hulplijnen “verborgen” achter een ander gereedschap. Je kan
namelijk hulplijnen aanmaken met het **TAPE MEASURE** gereedschap. Dit
gereedschap kent twee standen: meten en hulplijnen tekenen. Je wisselt
tussen de **twee standen** door de **CTRL toets** op je toetsenbord in
te drukken. De standaard-stand is de meet-stand. Wanneer je de CTRL
toets indrukt, kom je in de hulplijn-stand (je kan dit zien aan het
plusteken dat bij de muisaanwijzer verschijnt). Je kan 3 verschillende
soorten hulplijnen tekenen:

1.  ***Oneindig lange hulplijnen***: deze komen op een bestaande lijn
    -of evenwijdig met een bestaande lijn- te liggen. Je tekent ze als
    volgt:
    1.  **stap 1**: gelijk
        waar op een lijn klikken
    2.  **stap 2**: een tweede punt aanklikken: -op de bestaande lijn om een hulplijn op
        deze lijn te tekenen. -naast de bestaande lijn om een hulplijn
        evenwijdig met deze lijn te tekenen.(opmerking: klik niet
        achtereenvolgens op het begin- en eindpunt van een bestaande
        lijn, want in dat geval meet je de lengte van de lijn, en maak
        je dus geen hulplijn aan.)

2.  ***Hulppunten***: deze komen in de ruimte te liggen, op een bepaalde
    afstand van een bestaand eindpunt.
    1.  **stap 1**: op een
        eindpunt klikken
    2.  **stap 2**: op een
        punt in de ruimte klikken. Het hulppunt komt op deze plek te
        liggen.

3.  ***Uitzondering: hulplijnen onder een bepaalde hoek***. Deze worden
    niet met het TAPE MEASURE gereedschap, maar met het **PROTRACTOR**
    gereedschap aangemaakt. Bovendien moet je je met dit gereedschap
    niet op een bestaande lijn baseren (maar het kan uiteraard wel). Het
    volstaat om twee keer te klikken om een richting aan te geven, en
    een derde keer te klikken om de hoekverdraaiing van deze richting
    aan te geven. De hulplijn komt op de ingegeven hoek te liggen.
    
    ![tape\_measure-protractor][]

### 3. Wat maakt hulplijnen speciaal?

Hulplijnen zijn **onafhankelijk van je model**. Het zijn geen lijnen of
vlakken, maar bijzondere elementen. Hierdoor zullen lijnen of vlakken er
nooit aan vastkleven (en effect gekend onder de naam “Sticky Geometry”).
Bovendien is het mogelijk alle hulplijn tijdelijk te verbergen (via het
menu: **View \> Guides**)
of om alle hulplijnen tegelijk met één commando te verwijderen (via het
menu: **Edit \> Delete Guides**).

### 4. Toch zijn hulplijnen ook gewoon…

Je kan ze dus met de gekende gereedschappen (ook op individuele basis)
selecteren, verplaatsen, kopiëren, roteren, wissen, verbergen, … Je kan
hun positie nauwkeurig bepalen door een exact waarde in te typen, …

### 5. Conclusie.

Je kan dit alles nog eens [nalezen][] (in het Engels) op Google’s
SketchUp Help site of herbekijken in onderstaande video tutorial:

<object classid="clsid:d27cdb6e-ae6d-11cf-96b8-444553540000" width="430" height="344" codebase="http://download.macromedia.com/pub/shockwave/cabs/flash/swflash.cab#version=6,0,40,0"><param name="allowFullScreen" value="true" /><param name="allowscriptaccess" value="always" /><param name="src" value="http://www.youtube.com/v/9PnkmRFqTfc&amp;hl=nl&amp;fs=1" /><param name="allowfullscreen" value="true" /><embed type="application/x-shockwave-flash" width="430" height="344" src="http://www.youtube.com/v/9PnkmRFqTfc&amp;hl=nl&amp;fs=1" allowscriptaccess="always" allowfullscreen="true"></embed></object>

[nalezen]: http://sketchup.google.com/support/bin/answer.py?hl=en&answer=44291 "SketchUp Help - Guides"



[grid-guides]: /assets/images/blog/grid-guides.jpg "grid-guides"

[tape\_measure-protractor]: /assets/images/blog/tape_measure-protractor.jpg "tape_measure-protractor"