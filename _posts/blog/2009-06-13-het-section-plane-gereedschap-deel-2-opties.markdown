--- 
contenttype: blog
wordpress_id: 269
layout: posts-blog
title: "Het Section Plane gereedschap - deel 2: opties"
date: 2009-06-13 13:15:49 +02:00
wordpress_url: http://www.skup.be/?p=269
featuredimg: /assets/images/blog/Section-context.png
featuredalt: Section-context
---
Zoals aangekondigd in [een vorige artikel][], ga ik deze week verder in
op het “Section Plane” gereedschap. Nadat je een snedevlak in je model
plaatste, kan je namelijk nog heel wat opties instellen. Dit doe je door
rechts te klikken op een snedevlak, waardoor er een contextmenu
verschijnt:

![Section-context][]

Merk op dat dit contextmenu uit 3 delen bestaat:

-   Het bovenste deel bevat 3 opties die we ook terugvinden wanneer we
    op andere elementen dan snedevlakken rechtsklikken. Deze opties zijn
    dus niet snede-specifiek. Het zijn standaard opties: meer informatie
    over een geselecteerd element weergeven, een geselecteerd element
    verwijderen, …
-   Het middelste deel bevat 4 opties die enkel verschijnen wanneer we
    rechtsklikken op een snedevlak. Hier zullen we dan ook verder op
    ingaan in deze tutorial.
-   *(Het onderste deel verschijnt enkel bij mij, omdat ik een
    snede-gerelateerd script installeerde. Deze optie wordt bij jullie
    nog niet weergegeven.)*

### Hide

![Section-hide][]

Om te beginnen een woordje uitleg over de “hide” optie. Als je hierop
klikt, wordt het snedevlak verborgen. Dit heeft echter geen invloed op
de snede zelf. Deze blijft gewoon zichtbaar. Het voordeel van deze optie
is dus dat het snedevlak en de 4 bijhorende pijlen verdwijnen, waardoor
de snede zelf beter tot z’n recht komt. *(Dit is één van de opties die
ik gebruikte om het eindbeeld in [het vorige artikel][] te creëren.)*
Tip: wanneer je meerdere snedevlakken in je model plaatste, kan je ze
allemaal tegelijk zichtbaar of onzichtbaar maken via het menu:
**View\>Section Planes**

### Reverse

![Section-reverse][]

De “Reverse” optie draait de richting van de snede om: het deel dat
zichtbaar was wordt onzichtbaar, en omgekeerd.

### Active Cut

![Section-inactive][]

De “Active Cut” optie activeert of deactiveert de snede. Het
snedevlak blijft dus bestaan, maar het is tijdelijk niet actief; het
“snijdt” tijdelijk niet door je model. Je kan sneller tussen deze 2
toestanden (actief-niet actief) schakelen door te dubbelklikken op een
snedevlak. *Merk op dat er slechts één snedevlak in je model actief kan
zijn. Als je dus meerder snedevlakken in je model plaatste, zullen ze
allemaal gedeactiveerd worden op het moment dat je een ander snedevlak
actief maakt.* Tip: ook hier kan je via het menu werken als je dat
liever doet: **View\>Section Cuts**

### Align view

![Section-align][]

De “align view” optie verandert de manier waarop je naar je model kijkt:
ze past het camerastandpunt aan, zodat je recht op de snede kijkt. *(Ook
dit is één van de opties die ik gebruikte om het eindbeeld in [het
vorige artikel][] te creëren.)*

### Create Group from Slice

Is een optie die ik zelf nog nooit gebruikte. Ze maakt een groep aan van
alle snijlijnen. Wat het nut hiervan is, is me niet direct duidelijk…
Misschien iets voor in de reacties?

### Conclusie

Ik bekeek in dit artikel alle instellingen die met snedevlakken te maken
hebben. In een volgend artikel (het laatste artikel in deze reeks)
bespreek ik het **Section-Cut Face script**. Dit script maakt het
mogelijk doorgesneden volumes in te kleuren (zie *eindbeeld [vorig
artikel][]).* *Dit artikel is het tweede deel in een 3-delige reeks over
sneden:*

1.  *[Sneden en plannen met het “Section Plane” gereedschap][]*
2.  *[Het “Section Plane” gereedschap – deel 2: opties][]*
3.  *[Sneden: het “Section-Cut Face” script][]*

[een vorige artikel]: http://www.skup.be/sneden-en-plannen-met-het-section-plane-gereedschap/ "SKUP - Section Plane"

[het vorige artikel]: ../sneden-en-plannen-met-het-section-plane-gereedschap/ "SKUP - Section Plane"

[vorig artikel]: ../sneden-en-plannen-met-het-section-plane-gereedschap/ "SKUP - Section Plane"

[Sneden en plannen met het “Section Plane” gereedschap]: ../sneden-en-plannen-met-het-section-plane-gereedschap/ "Sneden en plannen met het “Section Plane” gereedschap"

[Het “Section Plane” gereedschap – deel 2: opties]: ../het-“section-plane”-gereedschap-deel-2-opties/ "Het “Section Plane” gereedschap – deel 2: opties"

[Sneden: het “Section-Cut Face” script]: http://www.skup.be/sneden-het-section-cut-face-script "Sneden: het "Section-Cut Face" script"


 
[Section-context]: /assets/images/blog/Section-context.png "Section-context"

[Section-hide]: /assets/images/blog/Section-hide.jpg "Section-hide"

[Section-reverse]: /assets/images/blog/Section-reverse.png "Section-reverse"

[Section-inactive]: /assets/images/blog/Section-inactive.png "Section-inactive"

[Section-align]: /assets/images/blog/Section-align.png "Section-align"
